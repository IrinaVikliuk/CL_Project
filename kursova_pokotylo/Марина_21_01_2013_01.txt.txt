Марина_21_01_2013

Не маю звички жалітися, але те, що побачила в одному з ваших закладів, не може не шокувати.
Вчора, 20 січня, приблизно о 17 годині вечора, ми зайшли до «Пузатої хати» на проспекті Шевченка, 10, у Львові. Нагорі взяли три салати і три порції запеченої у глечиках картоплі (як виявилося пізніше, дуже несмачної), а внизу, у барі, замовили 300 грамів горілки. Ми — це я та мої 70-річні батьки.
Дівчина за барною стойкою сказала, що графінів нема, і вона наллє нам у склянку для глінтвейну. Я попросила налити у келішки по 100 грамів. Їх також не виявилося. Не лишалося нічого іншого, як погодитися на склянку для глінтвейну (та, що на ніжці та з ручкою). Якось спробуєте самі налити повну таку склянку та спробувати розлити у рюмки — подивитеся, скільки виливається.
Пізніше ми зробили ще одне замовлення — ще 200 грамів горілки. І знову нам налили у таку склянку. Але знаєте, що ми помітили цього разу? Виявляється, у ту склянку НЕ ПОМІЩАЄТЬСЯ 300 грамів! Тобто, перший раз продавщиця нас нахабно обманула. Ємність такої склянки — 250, максимум 270 грамів. Я попросила продавщицю при мені спробувати налити у склянку 300 грамів води. Коли їй це не вдалося, вона навіть не перепросила, не запропонувала повернути гроші чи, скажімо, долити те, що не помістилося... Таке нахабство просто бісить. Звісно, майже усюди не доливають і не докладають. Але ж не так!!!
Річ не у грамах. Річ у відношенні до клієнта. Всяке буває. Але заробити можна на чайових, а не на обмані. А якщо тебе злапали, поводься по-людськи, а не роби вигляд, що все так і мало бути.
Не хотілося скандалити при старих батьках, які дуже рідко можуть кудись вийти. Але я знаю точно — ні я, ні мої рідні і друзі в цей заклад більше не прийдемо. І я ніколи нікому не буду рекомендувати його. Навчіть свій персонал шанувати клієнтів. І ще — придбайте достатньо графінів)