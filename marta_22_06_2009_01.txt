Спочатку заклад був досить хороший: ціни помірні, обслуга привітна, чекати не доводилось — зацікавлені в клієнтурі...
Тепер ситуація змінилась кардинально... Приходиш, сідаєш за столик — і чекай бозна скільки поки тобі меню принесуть... ну добре, принесли меню, далі всякими способами привертаєш увагу офіціантів, щоб тебе помітили і взяли замовлення... Зробили замовлення і тут настає самий цікавий момент... якщо ти не один, то про замовлення твого друга можуть «випадково забути» і приходиться наново замовляти вже раніше замовлене... Наприклад, замовили ми одного разу з другом пиво і млинці з бананом. Ну от, млинці вони принесли (до речі порція їх «змінювалась» з тривалістю існування даного закладу), а про пиво чомусь забули...? Приходилось знову кликати офіціанта, щоб все-таки виконав наше замовлення повністю.
Я говорила, що ціни тут спочатку були відносно невисокими... Це було в минулому. Тепер вартість пива «чомусь» зросла на 2 чи 3 грн. чого б це раптом???
І це ще не все. Одного разу зайшли ми буквально на півгодини в даний заклад, зробили замовлення і вже були готові оплатити його, оскільки було мало вільного часу. Ми хвилин 10 чекали поки хоч один з офіціантів гляне на наш столик. Коли ми оплатили і лише почали підніматися зі своїх крісел, офіціантка, що забрала рахунок, зразу почала витирати цей стіл, забирати все, невже не можна було почекати хвилину, щоб ми одягнулись? А де раніше була ця самовіддача закладу і клієнтам, коли ми стільки часу на все чекали???
Ще можу додати про незадовільну роботу менеджера «Лівого Берега» — Андрія, який в деяких випадках грубо і неввічливо ставиться до клієнтів даного закладу.
Особисто я та мої друзі викреслили «Лівий Берег» із списку відвідуваних нами закладів.