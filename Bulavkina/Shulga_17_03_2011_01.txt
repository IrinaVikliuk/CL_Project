Шульга, 17.03.2011
На свята захотілося піти сім’єю у якийсь новий заклад і, почувши про “Старгород», завітали у цей ресторан.
Звичайно, місць не було, все зарезервовано, але ми буквально попросилися на годинку, оглянути новий ресторан й подивитися на грандіозні зали, з блискучими величезними чанами для варіння пива.
Приміщення вразило своїми дійсно великими масштабами, двома поверхами й підвальним приміщенням, яке тільки реставрувалося. Декорації виконані у стилі баварських пивоварень, офіціанти були вбрані у костюми саме тих народів, грубо зібрані лави і стільці, вікна виконані у австро-угорському стилі 17 століття.
Разом з тим, зовсім недоречно дивилася сучасна жердина посеред такої величної баварської зали.
Коли нам принесли меню, ми попросили запропонувати фірмову страву і офіціант довго не міг пояснити нам назву фірмової страви. З українською мовою він не товаришував і висловлюючись мовою Азарова, запропонував нам «каліно». Тільки після третього роз’яснення ми зрозуміли, що мова йдеться про свиняче коліно.
Все виявилось смачним, хоча й досить дорогим.
На виході, зайшовши до туалету, наша дитина здивовано спитала в мене, що там (у туалеті) за автомати такі, вирішила що то жуйки. Я була здивована, коли побачила там автомати з презервативами. Навіть не здивована, а вражена недоречністю у ресторані ставити автомати з презервативами.
Вдома, зайшовши на сайт «Старгород», отримала всі відповіді на запитання.
Харківська фірма відкрила у Львові легалізований дім розпусти. Ото отримав «подаруночок» Львів. Я рахувала наше місто чи то не пуританським, пишалася його традиціями, його до болі скромними маленьками кав’ярнями на вузьких візерунчастих вуличках з різнокольоровими букетиками на балконах.
Невже все, що ми можемо отримати зі сходу, від нової влади, буде таким як отой «Старгород»? З отими голими дівчатами политими шоколадом на їхньому сайті? З «голодними» чоловіками, що злизують той шолокад?
Не повірите, але коли розповіла на роботі про ресторан і його сайт, не один чоловік попросив «адресочек»…
Сміх крізь сльози.
